---
layout:         default
title:          iSight kameras atspējošana
type:           post
navigation:     false

excerpt:        Paranoja vai nē, bet nevienu vairs nepārsteidz fakts, ka cilvēki ar taisnām rokām ir spējīgi attālināti piekļūt datora web kamerai un prasmīgākie pat tā, ka zaļā gaismiņa nemaz neieslēdzas.
categories:     [tehnoloģijas]
gradient:       3
image:          header-4.jpg
details:        false

author:         Aigars Dezrviniks
bio:            WEB aplikāciju izstrādātājs ar interesi par visām lietām uz pasaules.
twitter:        "http://twitter.com/aiagrsdz"
---

Nespēj rast sev mieru? Jūti, ka kāds tevi nemitīgi vēro? Uztrauc tā zaļā gaismiņa tavā MacBook datorā? Varbūt pienācis laiks atslēgt iSight kameru?

Paranoja vai nē, bet nevienu vairs nepārsteidz fakts, ka cilvēki ar taisnām rokām ir spējīgi attālināti piekļūt datora web kamerai un prasmīgākie pat tā, ka zaļā gaismiņa nemaz neieslēdzas. Tāds nu ir tas moderno tehnoloģiju lāsts, kad par ērtībām un funkcionalitāti nākas maksāt ar drošību un privātumu. Šī iemesla dēļ man ir zināmi vairāki cilvēki, kas jūtas mierīgāk ar atspējotu kameru savā datorā, bet kā to efektīvāk izdarīt?

Absolūti drošākais variants ir izdauzīt kameru laukā 👍 Ko? Tu negribi bojāt datoru, par kuru samaksāji €1000? Pfff, nu labi, tad otrs drošākais variants, kas ir arī vienkāršākais, - aizlīmēt kameru ar izolācijas lentu. Ko? Tu nevēlies aizlīmēt sensoru, pateicoties kuram tiek automātiski regulēts ekrāna spilgtums? Cūcība! Atliek tikai viens - atspējot kameru programmatūras līmenī.

Nesen man radās tieši šāda vajadzība, un, izgūglējot visu internetu, uzgāju [iSight Disabler](http://techslaves.org/isight-disabler/ “iSight Disabler”) skriptu.

{% include media-image.html file="iSightDisabler.gif" title="iSight Disabler script" caption="Skripts darbībā" link="http://techslaves.org/isight-disabler/" %}

Kā redzams gifā, skripts piedāvā divas iespējas: iespējot vai atspējot iSight kameru. respektīvi, tas nav brauciens vienā virzienā. Tiklīdz jums radīsies vajadzība pēc kameras, palaidiet skriptu vēlreiz, izvēlieties pirmo opciju un baudiet video pārraides brīnumus!
