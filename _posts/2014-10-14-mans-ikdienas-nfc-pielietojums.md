---
layout:         default
title:          Mans ikdienas NFC pielietojums
type:           post
navigation:     false

excerpt:        Aptuveni pirms mēneša, varbūt pat nedaudz agrāk, saņēmu savu <a href="http://nfcring.com" title="NFC Ring">NFC Ring</a> eksemplāru. Sapriecājos, ieminējos par to Instagram un uz kādu laiku pieklusu.
categories:     [tehnoloģijas]
gradient:       2
image:          header-2.jpg
details:        false

author:         Aigars Dezrviniks
bio:            WEB aplikāciju izstrādātājs ar interesi par visām lietām uz pasaules.
twitter:        "http://twitter.com/aiagrsdz"
---

Aptuveni pirms mēneša, varbūt pat nedaudz agrāk, saņēmu savu [NFC Ring](http://nfcring.com "NFC Ring") eksemplāru. Sapriecājos, ieminējos par to Instagram un uz kādu laiku pieklusu. Biju plānojis uzrakstīt blogā, bet, lai arī šī produkta ideja man šķita visai inčīga, tomēr reālu pielietojum ikdienā gredzenam neatradu, kā rezultātā tas visai ilgi mētājās plauktā.

{% include media-image.html file="rings.jpg" title="NFC Ring" caption="Pieejamie NFC Ring varianti" link="http://nfcring.com" %}

Situācija izmainījās pirms dažām dienām, kad uzdūros interesantai Windows Phone aplikācijai. Tā saucas [NFC Safe](http://www.windowsphone.com/en-us/store/app/nfc-safe/0a8656d4-ed32-4bb5-baac-1317827e18d8 "NFC Safe"), un ideja ir gaužām vienkārša. Šī aplikācija ļauj uzglabāt dažāda veida informāciju (teksts, kontaktinformācija, attēli) un aizsargāt to ar NFC taga palīdzību. Šifrēšanai tiek izmantota 256-bit AES atslēga, kas tiek ierakstīta attiecīgajā tagā, un bez tās apskatīties saglabāto informāciju nav iespējams.

Šī aplikācija netika veidota specifiski dēļ NFC Ring, bet tajā lieliski izpaužas NFC Ring mērķis. Tas nav standalone produkts, bet paredzēts, lai lieliski iekļautos, tā teikt, NFC ekosistēmā.  Man mājās mētājas vairāki NFC tagi. Viens ir pielīmēts pie somas, cits iemests starp grāmatām, un tie visi ir vienlīdz neērti ikdienas lietošanā. Ar NFC Ring ir savādāk. Tas viekārši sēž man uz pirksta un ir viegli pieejams jebkurā brīdī.

NFC Safe ir mans pirmais jēdzīgais šī gredzena pielietojums, bet nebūt nav grūti atrast citus. Vajag tikai saujiņu izdomas. Nesaku, ka tas ir must-have produkts, bet ja interesē šāda tipa noderīgas mantiņas, noteikti pievērsiet tam uzmanību! Tāpat arī ieskau papētīt viņu [YouTube kanālu](https://www.youtube.com/user/nfcring), ja interesē grūtības, ar ko saskaras šādu projektu autori, aizsākot Kickstarter kampaņas. Manuprāt, ļoti pamācoša informācija.
